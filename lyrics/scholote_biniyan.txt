مہ گلاسہ اوغ ٹیپ نو کو بویان ژان ٹیپ نو کو بویان
ہے باغو موژہ مایون چوڑیران ژان پھیک نو کو بویان

اسکولوتین بینیان مہ ژانو یاران ژان مہ ہردی بیران
دوستی مہ سوم نو ارو، تہ چوستی بیران ژان مہ ڈاقی بیران

مہ باغو گلاب بڑوک بوتی شینی ژانے بوچھچھی شینی
مہ ژانو الفاظ مہ سوم توری شینی ژان مہ ماری شینی

دوست مہ نو پوشی مہ قھری اریر ژان مہ قھری اریر
سلوک لووان مہ سوم دیاو مہ زخمی ریر ژان مہ زخمی اریر

ہر ای نامازگارہ خوشو انتظارو کوم
پھوک نہ پھوکی باو یاران ہے ویشکی نظارو کوم

مہ خوش تان شارانہ مشقولگی نرگستو سوم
تہ فقیرو خور کیا چارہ تان غمان اظہارو کوم

مہ دوست تان غیچھاری کیاوت دوردانہ بوشیر
اوا دوردانان خریدار مشکی ہے بازاہ گوم

دنیا جو بسو شیرین مو جوشے ژان شیرین مو جوشے
اوا تہ غم ژونی بے غم نو کوسے ژان گیتی مہ پوشے

